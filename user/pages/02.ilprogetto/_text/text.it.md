<h1>Progetto di ristrutturazione</h1>
Il progetto di ristrutturazione è stato realizzato dallo studio di architettura Guscetti di Ambri e attualmente si trova nella fase di progetto definitivo. L’incarto domanda di costruzione è stato inviato all’Autorità competente e si è in attesa della licenza edilizia che permetterà di iniziare la ricerca di fondi per la realizzazione dell’opera.

Lo scopo di questo progetto è di trasformare una struttura solida e sana in un nuovo edificio che si apra sul territorio e sul futuro senza dimenticare la tangibile testimonianza del lavoro e della fatica di un passato nemmeno così lontano. Occorrerà ridefinire gli spazi: nuove aperture garantiranno il rapporto tra il paesaggio maestoso e gli spazi interni.

È previsto il recupero delle parti in legno che definiscono gli spazi interni per ricavarne il dormitorio, valorizzando il lavoro di falegnameria eseguito con grande cura a testimonianza della lunga permanenza degli uomini durante la guerra. Lo spazio restante è convertito in un grande locale con un capiente camino che garantisca il piacere di ritrovarsi anche nei periodi freddi. Questo spazio si aprirà tramite due grandi finestre a vetro fisso: una verso la vista imprendibile a nord e l’altra verso il sole a sud.

Sul lato ovest è previsto un portico di entrata con funzione di transito con l’esterno che permetterà di apprezzare il sole al tramonto. Accanto all’apertura a sud vi sarà un portico più funzionale adatto per esempio per stoccare la legna. Per il custode si prevede di realizzare un piccolo alloggio ubicato ad ovest sopra la cucina che sarà quasi alla quota della vetta stessa. I servizi e le docce, separati per sesso, si troveranno sulla parte est da dove entra il sole del mattino.

I due serbatoi che raccolgono l’acqua del tetto saranno recuperati e risanati per ricevere le acque piovane. Oggi la struttura non dispone né di acqua né di elettricità. Una pompa "ariete" è prevista per far salire l'acqua di sorgente fino alla capanna e per la corrente elettrica si prevede un impianto fotovoltaico innovativo. Il tetto verrà risanato e isolato mentre le pareti che sono spesse quasi un metro resteranno in pietra naturale. La platea verrà risanata, impermeabilizzata e isolata.

<h1>Piani</h1>
[<i class="fa fa-cloud-download"></i> Piani rapporto 1:100 della capanna](piani_capanna_gambarogn_1_100.pdf?target=_blank)

<h1>Business plan</h1>
[<i class="fa fa-cloud-download"></i> Business plan v1.2](business_plan_capanna_gambarogn_v1_2_reduced.pdf?target=_blank)

<h1>Costi</h1>
I costi di realizzazione dell’opera sono stimati a CHF 1'160'000.-, cifra in linea con i più recenti lavori di ristrutturazione e costruzione di capanne alpine in Ticino.

<h1>Fasi del progetto</h1>
<i class="fa fa-check-circle"></i> Fondazione associazione<br>
<i class="fa fa-check-circle"></i> Elaborazione progetto<br>
<i class="fa fa-check-circle"></i> Licenza edilizia<br>
<i class="fa fa-check-circle"></i> Realizzazione Business plan<br>
<i class="fa fa-check-circle"></i> Lavori di sgombero<br>
<i class="fa fa-check-circle"></i> Apertura progetto su <a href="https://www.progettiamo.ch/?progetti/364/una-nuova-capanna-in-vetta-al-monte-gambarogno/" target="_blank">progettiamo.ch</a><br>
<i class="fa fa-circle"></i> Ricerca di fondi presso enti pubblici, associazioni e privati<br>
<i class="fa fa-circle"></i> Procedure e piani d’appalto<br>
<i class="fa fa-circle"></i> Realizzazione<br>
<i class="fa fa-circle"></i> Messa in esercizio